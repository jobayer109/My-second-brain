সম্প্রতি লক্ষ্য করেছি, লিংকডইনে কিছু মানুষ চাকরিপ্রার্থীদের Cover Letter, CV, Resume Templates গণহারে বিলি করছে। মানুষ হুমড়ি খেয়ে তা লুফেও নিচ্ছে। পোস্টগুলোতে লেখা থাকে - "পদের নাম আর কোম্পানির নাম পরিবর্তন করে যে কোন চাকরিতে আবেদন করতে পারবেন। টেমপ্লেট পেতে আপনার ইমেইল শেয়ার করুন" - যা চাকরিপ্রার্থীদের জন্য আপাত দৃষ্টিতে সহায়ক মনে হলেও, আসলেই কতটা কাজের বা নিরাপদ, সেটা নিয়ে আমি বেশ সন্দিহান।

একটি পারফেক্ট Cover Letter বা CV বা Resume কখনোই একটি কমন টেমপ্লেটের মাধ্যমে পারফেক্ট হতে পারে না। কারণ প্রতিটি সার্কুলার এবং কোম্পানির ডিমান্ড আলাদা। কাভার লেটার লেখার মূল লক্ষ্য হলো প্রার্থীর দক্ষতা, অভিজ্ঞতা, এবং প্রতিষ্ঠানটির প্রয়োজনীয়তার সাথে সঠিকভাবে মিলিয়ে একটি কাস্টম এলাইনমেন্ট তৈরি করা, যা এভাবে গণহারে শেয়ার করা টেমপ্লেট দিয়ে কখনোই সম্ভব নয়। 

তারপর আসি ইমেইলের বিষয়টি নিয়ে। আপনি যখন এই ধরনের পোস্টে কমেন্টে ইমেইল শেয়ার করছেন, তখন ভাবা উচিত, আপনার ইমেইল কোথায় ব্যবহৃত হতে পারে কিনা। ব্যক্তিগত তথ্য এবং প্রোফাইল সুরক্ষার দিকটি আজকাল বেশ গুরুত্বপূর্ণ। ইমেইল শেয়ারের মাধ্যমে প্রার্থীদের প্রাইভেসি ঝুঁকির মুখে পড়তে পারে, এবং এর মাধ্যমে ভবিষ্যতে অপ্রয়োজনীয় স্প্যাম, এমনকি সন্দেহজনক মার্কেটিং বা প্রচারণার শিকার হওয়ার সম্ভাবনাও থাকতে পারে।
