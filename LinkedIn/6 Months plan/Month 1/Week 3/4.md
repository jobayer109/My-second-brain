সম্প্রতি লক্ষ্য করেছি, লিংকডইনে কিছু মানুষ চাকরিপ্রার্থীদের জন্য Cover Letter, CV এবং Resume Templates গণহারে বিলি করছেন, আর অনেকেই তা লুফেও নিচ্ছেন। পোস্টে শতশত কমেন্ট আর রিঅ্যাকশন। পোস্টগুলোতে লেখা থাকে- ‘পদের নাম আর কোম্পানির নাম পরিবর্তন করে যে কোনো চাকরিতে আবেদন করতে পারবেন। টেমপ্লেট পেতে আপনার ইমেইল শেয়ার করুন।’ 

আপাত দৃষ্টিতে এটি চাকরিপ্রার্থীদের জন্য সহায়ক মনে হলেও, আদতে এটি কতটা কার্যকরী বা নিরাপদ, সেটা নিয়ে আমি বেশ সন্দিহান।

একটি পারফেক্ট Cover Letter বা CV কখনোই কমন টেমপ্লেটের মাধ্যমে তৈরি হতে পারে না। কারণ, প্রতিটি সার্কুলার এবং কোম্পানির ডিমান্ড আলাদা। কাভার লেটারের মূল লক্ষ্য হলো প্রার্থীর দক্ষতা, অভিজ্ঞতা, এবং প্রতিষ্ঠানটির প্রয়োজনের সাথে সঠিকভাবে মিল রেখে একটি কাস্টমাইজড এলাইনমেন্ট তৈরি করা; যা এই ধরনের কমন টেমপ্লেটের মাধ্যমে সম্ভব নয়।

এবার আসি ইমেইল শেয়ারের প্রসঙ্গে। যখন আপনি কমেন্টে ইমেইল শেয়ার করছেন, তখন ভাবা উচিত, এটি কোথায় ব্যবহৃত হতে পারে। ব্যক্তিগত তথ্য এবং প্রোফাইলের সুরক্ষার দিকটি আজকাল অত্যন্ত গুরুত্বপূর্ণ। এই ধরনের শেয়ারের মাধ্যমে প্রার্থীরা ভবিষ্যতে অপ্রয়োজনীয় স্প্যাম, সন্দেহজনক মার্কেটিং বা প্রচারণার শিকার হতে পারেন। এমনকি, প্রাইভেসির ওপর ঝুঁকিও থেকে যেতে পারে।

এ ব্যাপারে কিছু টিপস:

- সতর্কতার সাথে পদক্ষেপ নিন।
- কপি-পেস্ট নয়; বরং ইন্সপ্যারেশন নিয়ে তা কাস্টমাইজ করুন। 
- কাস্টমাইজ করতে সিনিয়রদের এবং AI টুলস গুলোর সাহায্য নিন। 
- ইমেইল শেয়ারে প্রাইভেসি ঝুকি বিবেচনা করুন। 
- চাকরী লাগবে অথচ একটু কষ্ট করবেননা; এমন মানসিকতা পরিহার করুন। 
  
মনে রাখবেন, আপনার প্রোফাইল ও প্রাইভেসির নিরাপত্তা চাকরি পাওয়ার মতোই গুরুত্বপূর্ণ। 

#TopWebDevelopmentVoice  #CareerGrowth  #TechCommunity  #JobSearchTips  #FutureOfWork
#LinkedInTips


