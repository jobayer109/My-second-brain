 "How to make software?" - এর উপর আজ সারাদিন ব্যাপী একটি বুটক্যাম্পে ছিলাম। এটি হোস্ট করেছেন হীরা ভাইয়া। সেশনে দারুণ কিছু বিষয় কাভার করা হয়েছে। একটি সফটওয়্যার কিভাবে তৈরি হয় এবং তা কিভাবে end-user এর কাছে পৌঁছায়, এই পুরো প্রক্রিয়াটি হাতে-কলমে দেখানো হয়েছে। SDLC আমি প্রথম জেনেছিলাম নাইম ভাইয়ার কাছে তার ফুলস্ট্যাক কোর্স প্লেলিস্ট থেকে। আজকে আবার সেটাকে আরও ভালোভাবে জানলাম। 
  
 ডেস্কটপ অ্যাপ্লিকেশন কিভাবে বানায়, Internet কীভাবে কাজ করে, আমাদের কম্পিউটার বা ল্যাপটপ থেকে কীভাবে ইন্টারনেটের সাথে সংযোগ স্থাপন হয়, সেই প্রক্রিয়াটাও আলোচনা করা হয়েছে।

এরপর ছিল Web নিয়ে আলোচনা। HTML দিয়ে একটি ছোট্ট পোর্টফোলিও বানিয়ে, GitHub এ কোড আপলোড এবং Vercel এ কিভাবে তা ডিপ্লয় করা যায়, সেটা প্র্যাকটিক্যালি শিখতে পেরেছি। Git এবং GitHub নিয়ে hands-on সেশনও ছিল, নতুন যারা ছিলেন তাদের জন্য বিশেষভাবে এই সেশনটি উপকারী হয়েছে।

সেশনটির আরেকটি হাইলাইট ছিল ছোট্ট একটি fullstack web application তৈরি এবং সেটি DigitalOcean এ ম্যানুয়ালি ডিপ্লয় করা। এরপর Node, Express এবং Socket এর সাহায্যে তৈরি একটি চ্যাট অ্যাপ্লিকেশন ডিপ্লয় করে সবাই মিলে শেষ মুহূর্তের আলোচনা চালানো হয়েছে। এছাড়া লাইভ চ্যাট এবং নোটিফিকেশন কিভাবে কাজ করে, সেইটাও হাতে-কলমে শিখেছি।